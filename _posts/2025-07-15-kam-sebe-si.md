---
title: "Към себе си"
date: 2025-07-15
categories: [поезия]
tags: [уязвимост, чувствителност, огледало]
layout: single
author_profile: true
---
<div class="poem3">

Към себе си <br/>
Не като стоически оригинал, <br/>
а като припомняне - <br/>
на сърцевината, <br/>
на пукнатините, <br/>
на съзряването <br/>
през съзерцание. <br/>
 <br/>
Записвам тези думи <br/>
като лечебно напомняне, <br/>
че съм минала през себе си <br/>
и съм останала. <br/>
 <br/>
Облачно ми е <br/>
Разкрита рана не ми дава мира. <br/>
Рискът в предпазливостта - <br/>
ще ми донесе ли справедливост? <br/>
 <br/>
Може би „пази се“ <br/>
е просто друг начин да кажеш „затвори се“. <br/>
Закърняваш сърцето си, <br/>
за да се побереш в чужд, контролиран разум <br/>
Но какъв е смисълът?  <br/>
 <br/>
Остава като глас, <br/>
който никога не си пуснала. <br/>
И се чудиш - <br/>
„А какво ли щеше да стане, ако...“ <br/>
 <br/>
Всяка истина, казана с любов, лекува - <br/>
дори когато другият не отговори. <br/>
 <br/>
Мълчанието не спира болката - <br/>
то спира възможността. <br/>
 <br/>
А любовта... <br/>
тя никога не е грешка, <br/>
когато е истинска. <br/>
 <br/>
Създай смисъл, <br/>
който да те води - <br/>
дори в безмълвните часове на самотата. <br/>
 <br/>
Осмели се да полетиш. <br/>
Остани вярна на себе си. <br/>
 <br/>
Светлината ти не може да бъде скрита - <br/>
дори когато преминава през чужди очи. <br/>



</div>
<hr/>