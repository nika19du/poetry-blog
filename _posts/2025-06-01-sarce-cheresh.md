---
title: "Сърцето на една череша."
date: 2025-06-01
categories: [поезия]
tags: [лично, емоции, сянка, тъга, метафора]
layout: single
author_profile: true
---

Сърцето на една череша 

Имаше едно дърво в двора на училището. Череша.
Растеше смело, клоните ѝ бяха стълби към приключения.
Катерехме се с потайна радост и лек страх, че някой ще ни види.
Черешите ѝ - сладки. Лепнещи по пръстите. Вкус на лято и свобода.

После я отсякоха. Казаха: опасна. Лесна за катерене.
А всъщност - лесна за обичане.

Минах оттам. След години.
Дънерът ѝ е още там.
И е във формата на сърце.

Сякаш цялото това време е пазела нещо в себе си.
Едно сърце - мълчаливо, невидимо, но истинско.
Тъжно е. И мило е. Едновременно.
Сякаш това сърце винаги е било там - спяща тайна.

Плодовете ѝ са били любов.
А спомените - макар и мимолетни - са оставили форма. Истинска. Дори в дърво.

Някои дървета не просто дават плод.
Някои дървета не просто растат.
Те помнят.
Те обичат.

![]({{ site.baseurl }}/assets/images/cheresh1.jpg){: width="300" }
![]({{ site.baseurl }}/assets/images/cheresh2.jpg){: width="300" }
