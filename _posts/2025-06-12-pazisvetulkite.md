---
title: "Не всичко, което свети, ще остане - ако не го пазиш"
date: 2025-06-12
categories: [поезия]
tags: [лично, емоции, връзка, тъга, метафора]
layout: single
author_profile: true
---

<div class="poem">

Не всичко, което свети, ще остане - ако не го пазиш 
Каза ми, че когато си тръгна, 
ще взема всичките светулки със себе си. 
И ме беше разбрала.
Но после - когато наистина си тръгнах - 
нарече това „глупост“. 

Емоционалното унижение не е „глупост“, 
а форма на насилие,
което не оставя синини - а съмнения в себе си. 

Беше граница.
Беше отказ да стоя като фон на чужда показност. 
Отказ да бъда мълчалива трета страна,
докато парадират пред мен пошлост и фалш. 

Не съм тънкообидна.
При най-малкото не заклеймявам. 
Но вече не подминавам пренебрежението, облечено в „шега“. 
Не приемам да съм трета страна в чуждо „шоу“ -  
с някой, за когото добре знаеш колко вреден е. 

Просто вече не пазя хора, които не пазят мен. 

Парадират плиткост. Евтин театър.  
Опит за стойност, спечелена през друг човек. 
Защото вътрешно знаят - няма съдържание. 
Може би затова очите им ми се струват бездушни -  
не говори душата ѝ, а сянката. 
 
А аз вече не искам да съм приятелка със сянка.  
 
Не съм дебелокожа - 
просто не нося тежестта на чужда безотговорност.  
 
И не мога - и няма - да съм близо до човек, 
който не знае кой е, 
и затова парадира с илюзии,  
докато се дави в собствената си пошлост,  
обявена за „свобода“. 

Не е гордост - а честолюбие. 
Не е възмущение - а отделяне. 
И това е моята зрялост,
не твоята обида. 

</div>

<p align="center">
  <img src="{{ site.baseurl }}/assets/images/svetulki.jpg" width="300" height="250" alt="Светулки">
</p>