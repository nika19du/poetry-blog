---
title: "Не всичко, което свети, ще остане - ако не го пазиш"
date: 2025-06-12
categories: [поезия]
tags: [лично, емоции, връзка, тъга, метафора]
layout: single
author_profile: true
---

Не всичко, което свети, ще остане - ако не го пазиш <br/>
Каза ми, че когато си тръгна, <br/>
ще взема всичките светулки със себе си. <br/>
И ме беше разбрала. <br/>
Но после - когато наистина си тръгнах - <br/>
нарече това „глупост“. <br/>
 <br/>
Емоционалното унижение не е „глупост“, <br/>
а форма на насилие, <br/>
което не оставя синини - а съмнения в себе си. <br/>
 <br/>
Беше граница. <br/>
Беше отказ да стоя като фон на чужда показност. <br/>
Отказ да бъда мълчалива трета страна, <br/>
докато парадират пред мен пошлост и фалш. <br/>
 <br/>
Не съм тънкообидна. <br/>
При най-малкото не заклеймявам. <br/>
Но вече не подминавам пренебрежението, облечено в „шега“. <br/>
Не приемам да съм трета страна в чуждо „шоу“ - <br/>
с някой, за когото добре знаеш колко вреден е. <br/>
 <br/>
Просто вече не пазя хора, които не пазят мен. <br/>
 <br/>
Парадират плиткост. Евтин театър. <br/>
Опит за стойност, спечелена през друг човек. <br/>
Защото вътрешно знаят - няма съдържание. <br/>
Може би затова очите им ми се струват бездушни - <br/>
не говори душата ѝ, а сянката. <br/>
 <br/>
А аз вече не искам да съм приятелка със сянка. <br/>
 <br/>
Не съм дебелокожа - <br/>
просто не нося тежестта на чужда безотговорност. <br/>
 <br/>
И не мога - и няма - да съм близо до човек, <br/>
който не знае кой е, <br/>
и затова парадира с илюзии, <br/>
докато се дави в собствената си пошлост, <br/>
обявена за „свобода“. <br/>
 <br/>
Не е гордост - а честолюбие. <br/>
Не е възмущение - а отделяне. <br/>
И това е моята зрялост, <br/>
не твоята обида. <br/>

<p align="center">
  <img src="{{ site.baseurl }}/assets/images/svetulki.jpg" width="300" height="250" alt="Светулки">
</p>