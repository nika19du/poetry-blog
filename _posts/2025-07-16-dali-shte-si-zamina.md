---
title: "дали ще си замина"
date: 2025-07-16
categories: [поезия, вътрешни монолози]
tags: [уязвимост, чувствителност, разпад, светлина]
layout: single
author_profile: true
---
<div class="poem3">
дали ще си замина<br/>
като още светеща светлина,<br/>
или загасваща...<br/>
или вече изгорена.<br/>
<br/>
може би - като лампа, <br/>
която примигва веднъж <br/>
и никой не знае - <br/>
казва ли сбогом<br/>
или просто си почива.<br/>
<br/>
а сънят - <br/>
всяка нощ е тренировка<br/>
по умиране,<br/>
по оставяне,<br/>
по потъване в друго място<br/>
без гравитация<br/>
и без думи.<br/>
<br/>
но нима точно там<br/>
понякога светим най-много?<br/>

</div>
<hr/> 