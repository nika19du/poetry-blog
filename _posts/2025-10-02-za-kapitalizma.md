---
title: "Капитализмът е катаклизъм"
date: 2025-10-02
categories: [мини-есе]
tags: [социално]
layout: single
author_profile: true
---

<div class="poem3">

Малко off-topic екзалтация от размишленията ми: <br/>
 <br/>
Омръзна ми от капиталистическото консуматорско общество - от равнодушието и слепотата на удобството, което бавно ни убива.  <br/>
Иска ми се революция. Или поне метеорит, който да сложи край на този земен затвор. <br/>
Хората уж са човеци, а най-често са извратени от собствената си човещина.  <br/>
Единственият вид, който съзнателно се самоунищожава.  <br/>
Сами пишем пропаганда: слагаме два ритмични антонима и я обявяваме за истина - <br/>
„Войната е мир“,  <br/>
„Свободата е робство“, <br/> „Подчинението е освобождение“. <br/>
Два антипода, блъскащи се като магнити, които отвличат от истинското.  <br/> <br/>
Хапливите дискусии са просто сеир за внимание, всеки е герой  в собствената си роля. <br/> Толкова сме реактивни и агресивни - реактори на обидчиво его, в които всяка емоция избухва като експлозия. 
Влиянието изисква взискателност - не забавление.  <br/>
А загубеняците винаги са фенове на некадърниците: виждаме го в разединението на партиите, във футболните агитки, в култа към посредствени идоли-инфлуенсъри, в илюзията на червеното и синьото хапче.
 <br/> <br/>
А колите? Уж свобода, а всъщност окови - застраховки, винетки, данъци, поддръжка.  <br/>
Уж придвижване, а реално зависимост. Масовият транспорт никога няма да е приоритет, защото не носи печалба на корпорациите, <br/> които продават нефта и горивата. <br/>
 <br/>
Погледът към света - осъдителен, от заложници на собствените си разкрития. <br/>
Нравът е нерв - за върховно безнравните, които властват в неравенството. <br/>
Природата дава своята правда чрез бедствията, за да възстанови равновесието. <br/>

<hr/>
</div>