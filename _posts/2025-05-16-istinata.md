---
title: "Истината не живее в чужди усти."
date: 2025-05-16
categories: [поезия]
tags: [лично, емоции, сянка, тъга]
layout: single
author_profile: true
---

Има думи, които уж са на шега, но остават.
Има усмивки, които не са невинни.
Има постове, които звучат като изповеди, но миришат на роля.
Понякога хората не търсят истина, а публика.

Историята не винаги е такава, каквато я разказват.
Някои пренаписват миналото, за да се поберат удобно в него.
Но тишината също е позиция.
А най-голямото себеуважение понякога е просто да не отговориш.

Не съм зла. Не съм и жертва.
Просто вече не се побирам в чужди версии на себе си.
След теб разбрах, че понякога любовта е най-насилственото нещо –
когато идва с контрол, условия и прикрито унижение.

Някои наричат зависимост „стабилност“
и бъркат притъпяването с мир.
Но аз не искам да ме „харесват повече“, когато съм заглушена.

Ти беше емоционален рецидив.
Да те избера отново – означава да се отрека от себе си.
И точно това няма да направя.

Сама ще построя собственото си щастие.
Без театър. Без маски. Без теб.



![]({{ site.baseurl }}/assets/images/buket.jpg){: width="300" }
