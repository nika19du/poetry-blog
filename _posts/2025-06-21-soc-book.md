---
title: "Умеете ли да се обичате?"
date: 2025-06-21
categories: [размисъл]
tags: [книга, размисъл]
layout: single
author_profile: true
---

„Умеете ли да се обичате?“<br/>
Видях стара книга в парка със заглавие „Умеете ли да се обличате“, но мозъкът ми първо прочете „Умеете ли да се обичате“. Пресмях се, но после осъзнах, че двете неща не са толкова различни.
<br/>
Облеклото не е просто външен избор. То е поведение. Култура. Понякога - бунт. Разбрах, че се обличам неопределено по пол, не за да предизвиквам, а защото отказвам да се събличам под чужди погледи. Харесвам да провокирам мисъл, не желание. Не ме интересува как изглеждам, а какво допринасям.<br/>
„Облеклото и облича, и разобличава.“ - Сервантес<br/>
„Подражанието е унизително за умните.“ - Шилер<br/>
„Подражанието не може да надмине образеца. Подражателят обрича себе си на безнадеждна посредственост.“ - Емерсон<br/>
Още нещо - хората често подражават на обществените групови норми (морални, правни) - регулатори на поведението, на обичаите - само за да избегнат обществено порицание.<br/>
А мен ме вълнува да изградя антикомформистка индивидуалност.<br/>
Намерено, прочетено, преживяно.<br/>
<br/>
И с нов размисъл - да си давам сметка за подбудителните мотиви:<br/>
допринасят ли за това да се обичам, или ме обричат.<br/>
Съумявай така, че да се обичаш.<br/>

![Корицата]({{ site.baseurl }}/assets/images/soc_book0.jpg){: width="300" }
![Четене на пейка]({{ site.baseurl }}/assets/images/soc_book.jpg){: width="300" }
![Илюстрации]({{ site.baseurl }}/assets/images/soc_book2.jpg){: width="300" }
![Илюстрации]({{ site.baseurl }}/assets/images/soc_book3.jpg){: width="300" }