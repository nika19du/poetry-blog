---
title: "Недоизказаното+записки"
date: 2025-06-14
categories: [поезия]
tags: [лично, емоции, връзка, тъга, метафора]
layout: single
author_profile: true
---

<div class="poem">
Недоизказаната болка понякога крещи
по-силно от тази, която преживявам.
И двете обаче носят парче от теб.
И рана, която още не съм затворила.

Като магнолия, разцъфнала твърде рано.
Нежна, но незаличима за мен.
Като нещо, което не се забравя,
дори когато вече не го казваш.

Разцъфнала магнолия -
появява се тихо, но остава дълго.
Преждевременна пролет,
а сърцето ми още пази цветовете ѝ.

<p align="center">
  <img src="{{ site.baseurl }}/assets/images/magnolia.jpg" alt="Магнолия"/>
</p>

<hr/>

Две дървета се сливат в прегръдка -
памет за търпението на времето
и нуждата да бъдеш нечия опора,
дори когато растеш сам.

<p align="center">
  <img src="{{ site.baseurl }}/assets/images/tree.jpg" alt="Магнолия"/>
</p>

<hr/>

Как бурята събори стволовете,
а не помести руините,
в които времето е изписало всичко.
Живото умира,
но мъртвото остава.
Легендарно -
безсмъртие.

<hr/>

Квакането на жабите е стократно по-красноречиво от речта на местните. 
А песента на птиците - 
звук от самата вселена - 
остава недостижимо висше измерение, 
което само можем да слушаме в благоговение

<hr/>
</div>