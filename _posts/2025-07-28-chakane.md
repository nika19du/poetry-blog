---
title: "За онази, която си тръгна порядъчно"
date: 2025-07-28
categories: [поезия, вътрешни монолози]
tags: [разкаяние, болка, изповед]
layout: single
author_profile: true
---

<div class="poem3">

В очакване на нищото. <br/>
Нищо не идва. <br/>
Застоят ме реже. <br/>
И защо? <br/>
Да бъда със себе си - <br/>
не да се пълня чрез друг. <br/>
 <br/>
Греша ли, че чакам <br/>
когато е нужно <br/>
да мълча? <br/>
 <br/>
Или тишината, <br/>
в която се крия, <br/>
е вече... погребална? <br/>
 <br/>
След края – насрочен – <br/>
се вглеждам, <br/>
наказвам. <br/>
 <br/>
Бях ли все още някоя за теб? <br/>
Събирам се мътно - <br/>
и пак се събарям, <br/>
щом си спомня „преди“. <br/>
 <br/>
Любовта ми прозираше. <br/>
Навярно я видя. <br/>
Зарязваш товара, <br/>
който не понесе. <br/>
 <br/>
Може би е късно. <br/>
Но кое боли повече - <br/>
да е късно, <br/>
или прекалено рано? <br/>
 <br/>
И в двата случая <br/>
оставаш... чакащ. <br/>
Тялом - тук, <br/>
мисловно - отдавна си заминал. <br/>
Или още не си дошъл. <br/>

<hr/>
</div>