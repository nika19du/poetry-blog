---
title: "Понякога родното място е най-чуждото.."
date: 2025-06-03
categories: [поезия]
tags: [лично, емоции, сянка, тъга, метафора]
layout: single
author_profile: true
---
<div class="poem">
Понякога родното място е най-чуждото.
Понякога тялото ти се чувства като чужд език.
А понякога най-близките хора се държат така, сякаш трябва да се превеждаш, за да съществуваш.

Не съм ти поза, нито роля.
Не съм за гостите удобна.
Но за теб - все "преструвка странна",
неудобство, срам, и етикет: "правиш се на момченце, сега е модерно да си джендър".

Щом мълчиш пред хорска дума -
кой тогава ще ме чуе?
Аз не съм за обяснение.
Не съм проблем за превеждане.

Скритото ти послание звучи така:
"Твърде сложна си. Неразбираема.
Не мога да те защитя -
значи ще те обясня с объркване."

Аз няма да се превеждам повече.
Няма да се свивам между "момиче", "момче" или "джендър",
между "нормално" и "удобно".

Не съм стикер за пол. Нито диагноза.
Не съм преструвка.

Не търся защита пред света -
а признание пред себе си.
И ще си го извоювам. Сама.

Не сме се избрали - но съдбата ни сблъска.
Карма или урок - ще го преживееш.
Прежалвай егото. То не ти е род.

Душата няма пол.
Не живея в тялото си по вашите правила.
Не съм за възприятия, а за същност.
Не ме интересуват предразсъдъци,
а стойността на вътрешния ми свят.
Може би затова не съм "заземена".
Но не съм изгубена - аз съм свободна.
Не се отказвам от чувствата си – но не ги превръщам в клетка.

Никой не плаща данък "обществено мнение".
Не искам да се определям с нито един пол.
Аз съм си аз. И това ми е достатъчно.

Нямам задължение да се радвам на стигми,
нито да се преструвам, че ми е важно
нещо, което никога не съм чувствала като истина.

Ако това е болест -
то е болест, която ми носи мир.
И не смятам да се лекувам от себе си.

Ако това е карма - ще я износя.
Ако това е урок - ще го науча.
Но няма да се правя на някой друг,
за да се впиша в нечия стара болка, предавана по наследство.

Не искам да ме обяснявате.
Искам да бъда.
А който не може да понесе това - нека си тръгне пръв.

</div>