---
title: "Понякога родното място е най-чуждото.."
date: 2025-06-03
categories: [поезия]
tags: [лично, емоции, сянка, тъга, метафора]
layout: single
author_profile: true
---

Понякога родното място е най-чуждото. <br/>
Понякога тялото ти се чувства като чужд език. <br/>
А понякога най-близките хора се държат така, сякаш трябва да се превеждаш, за да съществуваш. <br/>
 <br/>
Не съм ти поза, нито роля. <br/>
Не съм за гостите удобна. <br/>
Но за теб - все "преструвка странна", <br/>
неудобство, срам, и етикет: "правиш се на момченце, сега е модерно да си джендър". <br/>
 <br/>
Щом мълчиш пред хорска дума - <br/>
кой тогава ще ме чуе? <br/>
Аз не съм за обяснение. <br/>
Не съм проблем за превеждане. <br/>
 <br/>
Скритото ти послание звучи така: <br/>
"Твърде сложна си. Неразбираема. <br/>
Не мога да те защитя - <br/>
значи ще те обясня с объркване." <br/>
 <br/>
Аз няма да се превеждам повече. <br/>
Няма да се свивам между "момиче", "момче" или "джендър", <br/>
между "нормално" и "удобно". <br/>
 <br/>
Не съм стикер за пол. Нито диагноза. <br/>
Не съм преструвка. <br/>
 <br/>
Не търся защита пред света - <br/>
а признание пред себе си. <br/>
И ще си го извоювам. Сама. <br/>
 <br/>
Не сме се избрали - но съдбата ни сблъска. <br/>
Карма или урок - ще го преживееш. <br/>
Прежалвай егото. То не ти е род. <br/>
 <br/>
Душата няма пол. <br/>
Не живея в тялото си по вашите правила. <br/>
Не съм за възприятия, а за същност. <br/>
Не ме интересуват предразсъдъци, <br/>
а стойността на вътрешния ми свят. <br/>
Може би затова не съм "заземена". <br/>
Но не съм изгубена - аз съм свободна. <br/>
Не се отказвам от чувствата си – но не ги превръщам в клетка. <br/>
 <br/>
Никой не плаща данък "обществено мнение". <br/>
Не искам да се определям с нито един пол. <br/>
Аз съм си аз. И това ми е достатъчно. <br/>
 <br/>
Нямам задължение да се радвам на стигми, <br/>
нито да се преструвам, че ми е важно <br/>
нещо, което никога не съм чувствала като истина. <br/>
 <br/>
Ако това е болест - <br/>
то е болест, която ми носи мир. <br/>
И не смятам да се лекувам от себе си. <br/>
 <br/>
Ако това е карма - ще я износя. <br/>
Ако това е урок - ще го науча. <br/>
Но няма да се правя на някой друг, <br/>
за да се впиша в нечия стара болка, предавана по наследство. <br/>
 <br/>
Не искам да ме обяснявате. <br/>
Искам да бъда. <br/>
А който не може да понесе това - нека си тръгне пръв. <br/>