---
title: "Лебед"
date: 2025-06-17
categories: [поезия]
tags: [лично, емоции, връзка, тъга, метафора]
layout: single
author_profile: true
---

Имаше го написано дълго преди мен.<br/>
Но кой да чете предупрежденията,<br/>
когато слуша пълнотата на сърце, <br/>
което е посмяло да бъде истинско.<br/>
„Аз те обичам не заради това, което си ти,<br/>
а заради това, което съм аз, когато съм с теб.“<br/>
Тогава ми звучеше красиво.<br/>
Сега ми звучи като откровение на нарцис.<br/>
<br/>
Опознах те повече, след като си тръгнах.<br/>
Не защото се показа -<br/>
а защото спря да се прикриваш.<br/>
Озлоби се. Започна да подхвърляш, че те мразя.<br/>
А истината е, че ненавиждам грешката с теб.<br/>
<br/>
Не търсеше любов,<br/>
търсеше отражение.<br/>
Да ме принизиш, за да блеснеш.<br/>
Да ме компрометираш, за да дам надежда.<br/>
После да я смачкаш -<br/>
с обвинения и поглед, в който няма истина,<br/>
само глад за власт.<br/>
<br/>
Поддържаш самочувствието си,<br/>
като контролираш и манипулираш.<br/>
После ме капитулираш с морално осъждане.<br/>
Жертва, която е палач.<br/>
Жертва, която съди.<br/>
Жертва, която не допуска вината си<br/>
дори до собственото си огледало.<br/>
<br/>
Искаше безусловна любов -<br/>
а сама непрекъснато поставяше условия.<br/>
Искаше гаранция -<br/>
а прекрачи всички граници, които можеха да я задържат.<br/>
Изпадам.<br/>
Но думите не са пропаднали.<br/>
<br/>
Когато не отвърна - те сложих в стих.<br/>
Когато не ми върна обич - ги заключих в метафора.<br/>
Когато останах сама - думите станаха моето хранилище.<br/>
Да извадиш сърцето си,<br/>
да го поднесеш внимателно - като дар.<br/>
А някой просто да погледне,<br/>
да мигне,<br/>
и да отмине.<br/>
<br/>
После да се спре пред нещо,<br/>
което ти не би нарекла дори „истинско“.<br/>
<br/>
И това те разрушава -<br/>
не с гръм,<br/>
а със студ.<br/>
<br/>
Закодирано обрисуваше се на лебед,  <br/>
а аз бях езеро под леда.<br/>


![]({{ site.baseurl }}/assets/images/trash.jpg){: width="300" }
![]({{ site.baseurl }}/assets/images/lebed.jpg){: width="300" }
