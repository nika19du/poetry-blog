---
title: "Лебед"
date: 2025-06-17
categories: [поезия]
tags: [лично, емоции, връзка, тъга, метафора]
layout: single
author_profile: true
---

<div class="poem">

Имаше го написано дълго преди мен.
Но кой да чете предупрежденията,
когато слуша пълнотата на сърце, 
което е посмяло да бъде истинско.
„Аз те обичам не заради това, което си ти,
а заради това, което съм аз, когато съм с теб.“
Тогава ми звучеше красиво.
Сега ми звучи като откровение на нарцис.

Опознах те повече, след като си тръгнах.
Не защото се показа -
а защото спря да се прикриваш.
Озлоби се. Започна да подхвърляш, че те мразя.
А истината е, че ненавиждам грешката с теб.

Не търсеше любов,
търсеше отражение.
Да ме принизиш, за да блеснеш.
Да ме компрометираш, за да дам надежда.
После да я смачкаш -
с обвинения и поглед, в който няма истина,
само глад за власт.

Поддържаш самочувствието си,
като контролираш и манипулираш.
После ме капитулираш с морално осъждане.
Жертва, която е палач.
Жертва, която съди.
Жертва, която не допуска вината си
дори до собственото си огледало.

Искаше безусловна любов -
а сама непрекъснато поставяше условия.
Искаше гаранция -
а прекрачи всички граници, които можеха да я задържат.
Изпадам.
Но думите не са пропаднали.

Когато не отвърна - те сложих в стих.
Когато не ми върна обич - ги заключих в метафора.
Когато останах сама - думите станаха моето хранилище.
Да извадиш сърцето си,
да го поднесеш внимателно - като дар.
А някой просто да погледне,
да мигне,
и да отмине.

После да се спре пред нещо,
което ти не би нарекла дори „истинско“.

И това те разрушава -
не с гръм,
а със студ.

Закодирано обрисуваше се на лебед,  
а аз бях езеро под леда.

</div>

<p align="center">
  <img src="{{ site.baseurl }}/assets/images/trash.jpg" />
  <img src="{{ site.baseurl }}/assets/images/lebed.jpg" />
</p>