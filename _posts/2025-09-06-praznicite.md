---
title: "Празниците"
date: 2025-09-06
categories: [поезия, вътрешни монолози]
tags: [нощни размисли]
layout: single
author_profile: true
---

<div class="poem3">

Ненавиждам преструвката покрай празниците.<br/>
Празнува се миналото като настояще,<br/>
а настоящето е абсурдна илюзия.<br/>
<br/>
Висшестоящите го превръщат в отчет на дейност,<br/>
за останалите остава<br/>
само ваканция в календара.<br/>
<br/>
Истинският празник - <br/>
свободата, независимостта,<br/>
почитането на писмеността и будителството - <br/>
са били само за кратко.<br/>
Няколко мирни години, и до там.<br/>
<br/>
Таман и на Анатема.<br/>
<br/>
Днес живеем в чужда корпорация,<br/>
наречена държава.<br/>
Не е наша,<br/>
не ни принадлежи.<br/>
<br/>
Референдумът е каприз.
Капан, изграден от агитация
и полуистини.<br/>
<br/>
Суверенитетът им е сувенир.<br/>
Осуетено мерило,<br/>
размахвано невъзмутимо.<br/>
<br/>
Крахът е кух.<br/>
Регламентът е реклама.<br/>
Кореспонденция коварна.<br/>
<br/>
Протестите не носят промяна - <br/>
само боязън<br/>
напира да Бъдеш.<br/>

<hr/>
</div>