---
title: "Прекрасната Дама"
date: 2025-10-02
categories: [мини-есе]
tags: [любов]
layout: single
author_profile: true
---

<div class="poem3">

Прекрасната Дама е трепет на идеала. Напомня ми на Шекспировите любовни сонети.<br/>
<br/>
„Аз искам не прегръдки: защото прегръдката (внезапното съгласие) е само едно минутно разтърсване. <br/>
По-нататък го измества „навикът” - това вонящо чудовище.<br/>
Искам свръхдуми и свръх прегръдки. ”<br/>
„Аз съм влюбен, и млад, и вглъбен,<br/>
цял молба, скръб и трепет - нелеп,<br/>
зеленея, загадъчен клен,<br/>
неизменно приведен към теб.” <br/>
„Мисля за теб - мисля през целия си живот” възпява Прекрасната Дама. <br/><br/>
В трепет на идеята винаги има жажда за определеност. Отвлечените отношения уморяват и разочароват. <br/>
Не пропускай живия човек, живата душа.<br/>
Не я гледай като някаква абстрактна идея - фантастична фикция на въображението. <br/>
„раздуването на всички усещания - ненужно и погрешно, и пресилено, пресилено... Да не се разкисне? <br/>
Краткото пламване на чувственото увлечение угасва много скоро. ”<br/>
Високият градус на чувствата и тяхната възвишеност носят пълно съчувствие на най-пламенната влюбеност, <br/>
онази в която принадлежиш изцяло.<br/>
Кълвеш плътта на живата мечта.<br/>
Упоритото смесване на идеалното с реалното води до гибел.<br/>
Както в „Дон Жуан" на А. К. Толстой.

<hr/>
</div>