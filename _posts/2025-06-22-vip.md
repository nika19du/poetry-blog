---
title: "Вип не е Интелигенция"
date: 2025-06-22
categories: [поезия]
tags: [лично, емоции, връзка, тъга, метафора]
layout: single
author_profile: true
---

На ВИП гостите - възглавнички,
че да не се натъртят на суетата си.
На бъдещите гласоподаватели - твърдостта на подчинението.

Няма ценз между ВИП и интелигенция.
Меката седалка не прави мисълта по-дълбока.

Властта - дадена или купена - не те прави значим.
Понякога дори те прави непоправим.
По-скоро разкрива колко силно ти липсва смисъл.
Викът на обезумели от властта звучи все по-снобарски.

И защо да се стремиш към „върховна власт“,
ако най-високото в теб мълчи?

Хапка ирония - да им капне малко от сърце.
Съзерцание, не осъждане.
Но понякога съзерцанието боли повече от присъдата.