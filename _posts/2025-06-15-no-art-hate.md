---
title: "Няма грозна картина."
date: 2025-06-15
categories: [размисъл]
tags: [лично, емоции, изкуство]
layout: single
author_profile: true
---
<div class="poem">
По-отвратително от псувня е, когато невеж 
нарече картина „боклук“.
Щом вижда боклук в изкуството, значи душата
му е сметище.
Не познава нито художника, нито болката, нито повода зад четката.
Думите му нямат тежест,
но въпреки това тежат. Накърняват.
Дори не е тежкарско, 
а просто комплексарщина.

Консумираш, без да разбираш. Поглъщаш, без да усетиш.
И после плюеш - защото си празен.

Най-чистата форма на изкуство е, когато нещо отвън докосва нещо отвътре.
Без нужда от одобрение. Без обяснение.

Няма грозна картина.
Щом я свързвам с нещо лично, значи има душа.
А душите не се пребоядисват.
Не се поправят. Не се цензурират.

Напук на чуждите очаквания, тя остава жива.
И аз - с нея.

</poem>