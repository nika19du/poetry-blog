---
title: "Няма грозна картина."
date: 2025-06-15
categories: [размисъл]
tags: [лично, емоции, изкуство]
layout: single
author_profile: true
---

По-отвратително от псувня е, когато невеж <br/>
нарече картина „боклук“.<br/>
Щом вижда боклук в изкуството, значи душата<br/>
му е сметище.<br/>
Не познава нито художника, нито болката, нито повода зад четката.<br/>
Думите му нямат тежест,<br/>
но въпреки това тежат. Накърняват.<br/>
Дори не е тежкарско, <br/>
а просто комплексарщина.<br/>
<br/>
Консумираш, без да разбираш. Поглъщаш, без да усетиш.<br/>
И после плюеш - защото си празен.<br/>
<br/>
Най-чистата форма на изкуство е, когато нещо отвън докосва нещо отвътре.<br/>
Без нужда от одобрение. Без обяснение.<br/>
<br/>
Няма грозна картина.<br/>
Щом я свързвам с нещо лично, значи има душа.<br/>
А душите не се пребоядисват.<br/>
Не се поправят. Не се цензурират.<br/>
<br/>
Напук на чуждите очаквания, тя остава жива.<br/>
И аз - с нея.<br/>