---
title: "Чакам своя ветрец"
date: 2025-07-05
categories: [поезия, вътрешни монолози]
tags: [болка, надежда, вятър, дърво]
layout: single
author_profile: true
---
<div class="poem2">

Слушам водата как се удря. <br/>
Блъскат ме бунтуващи мисли. <br/>
Трус. Емоционални вълни. <br/>
 <br/>

Стъмва се сърцето ми. <br/>
Или аз самата се стъмвам отвътре. <br/>
 <br/>

Свивам се на топка отвътре, <br/>
а всичко затрупано избухва във звън. <br/>
Пръскат ме избори - отминали, погрешни. <br/>
 <br/>

Изповед извира - <br/>
преследва ме до пръсване. <br/>
Чакам своя ветрец. <br/>
 <br/>

Като тихото дърво, което е чакало <br/>
точната душа да се спре под сянката му. <br/>
А тя е като вятър - <br/>
не знае дали иска да остане, или да отлети. <br/>
Но се връща. Отново и отново. <br/>
</div>