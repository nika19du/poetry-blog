---
title: "Съпреживявам до разруха"
date: 2025-07-16
categories: [поезия, вътрешни монолози]
tags: [уязвимост, чувствителност,разпад]
layout: single
author_profile: true
---
<div class="poem3">

Мислите ме притискат - <br/>
узрели тежко, <br/>
достигат там, където <br/>
най-боли. <br/>
Падат бавно, <br/>
размазват усещането. <br/>
 <br/>
Преживяното - <br/>
ще ме превърне ли в затворена закърнялост <br/>
или ще открехне онази чувствителна уязвимост <br/>
до неузнаваемост? <br/>
Може би и двете пречупват.  <br/>
 <br/>
Да живееш с неотминала, <br/>
немислима болка - <br/>
е товар. <br/>
 <br/>
Може би не е минало достатъчно време, <br/>
за да ме поправи, <br/>
да излекува непоносимостта. <br/>
 <br/>
Съпреживявам до разруха  <br/>
<br/>
и всяка песен <br/>
е ново припомняне. <br/>

</div>
<hr/>