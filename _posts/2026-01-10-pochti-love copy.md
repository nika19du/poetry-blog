---
title: "I. Почти любов"
date: 2026-01-10
categories: [поезия]
tags: [изповеди]
layout: single
author_profile: true
---

<div class="poem3">

Искам те душевно<br/>
като постоянство,<br/>
не като порив<br/>
на приливи и отливи.<br/>
<br/>
Почти любов.<br/>
Реално е.<br/>
<br/>
Но пътят ни -<br/>
общ ли е?<br/>
<br/>
Иска,<br/>
но не избра.<br/>
<br/>
Изходът не е „какво искаш“,<br/>
а какво си готов<br/>
да понесеш.<br/>
<br/>
Как да калибрирам погледа си,<br/>
за да не се самонаранявам<br/>
с мисли?<br/>
<br/>
В тишината и безмълвието<br/>
има повече истина<br/>
от всички обяснения.<br/>
<br/>
Компромисите в живота<br/>
причиняват<br/>
почти физическа болка.<br/>
<br/>
Разпиляхме онзи природен дар.<br/>
Спри - <br/>
ядът тежи<br/>
повече от сълзите.<br/>
<br/>
Лутахме се<br/>
като в древно разрушено селище.<br/>
Всеки ровеше сред отломките,<br/>
търсеше нещо ценно от миналото,<br/>
за да го подаде на другия,<br/>
да чуе възклицание,<br/>
да олекне,<br/>
да стане светло.<br/>
<br/>
А всъщност<br/>
времето се беше натрупало<br/>
между нас,<br/>
докато вървяхме<br/>
по различни посоки.<br/>
<br/>
Никой<br/>
не можеше<br/>
да го спре.<br/>
И то<br/>
ни обезличи<br/>
един<br/>
за друг.<br/>
                                 (по „Обич действителна“)

<hr/>
</div>