---
title: "Сърцето на една череша."
date: 2025-06-01
categories: [поезия]
tags: [лично, емоции, сянка, тъга, метафора]
layout: single
author_profile: true
---


Понякога се губя - в многото чувства, 
или в опита да избягам от тях. 
В тежестта на това, как се възприемам.

Страхът е най-големият бич.
А оттам идват болестите.

Всичко е илюзия...докато една магическа гъба
не ти припомни, че "аз" не е заключена форма.

Че "аз" е парадокс - 
променлива, изтичаща, разтваряща се.
Не е форма.
Не е роля.
Не е име.

Няма „мен“, която искам да бъде запомнена -
защото никога не съм била отделна.

Помненето е привързване.
А аз съм онова, което се връща към всичко.

Чувствай - без да се заключваш.
Преживявай - без да се прекланяш.
Не се отказвай от чувствата си,
но не им давай ключа към теб.

<hr/>

Повечето хора бягат от себе си цял живот.
Истинската стойност идва, когато спреш да се определяш чрез външното
и приемеш вътрешността си - такава, каквато е.

В противен случай сенчестият Аз се измества в подсъзнанието и се появява разрив между съзнанието и несъзнаваното.
Подсъзнанието започва да се бунтува срещу съзнанието - и не знаеш кой си.

Юнг казва:
„Докато не направиш несъзнаваното съзнавано, то ще управлява живота ти - и ще го наричаш съдба.“


