---
title: "'аз' е парадокс."
date: 2025-06-01
categories: [поезия]
tags: [лично, емоции, сянка, тъга, метафора]
layout: single
author_profile: true
---


Понякога се губя - в многото чувства, <br/>
или в опита да избягам от тях.  <br/>
В тежестта на това, как се възприемам. <br/>
 <br/>
Страхът е най-големият бич. <br/>
А оттам идват болестите. <br/>
 <br/>
Всичко е илюзия...докато една магическа гъба <br/>
не ти припомни, че "аз" не е заключена форма. <br/>
 <br/>
Че "аз" е парадокс -  <br/>
променлива, изтичаща, разтваряща се. <br/>
Не е форма. <br/>
Не е роля. <br/>
Не е име. <br/>
 <br/>
Няма „мен“, която искам да бъде запомнена - <br/>
защото никога не съм била отделна. <br/>
 <br/>
Помненето е привързване. <br/>
А аз съм онова, което се връща към всичко. <br/>
 <br/>
Чувствай - без да се заключваш. <br/>
Преживявай - без да се прекланяш. <br/>
Не се отказвай от чувствата си, <br/>
но не им давай ключа към теб. <br/>

<hr/>

Повечето хора бягат от себе си цял живот. <br/>
Истинската стойност идва, когато спреш да се определяш чрез външното <br/>
и приемеш вътрешността си - такава, каквато е. <br/>
 <br/>
В противен случай сенчестият Аз се измества в подсъзнанието и се появява разрив между съзнанието и несъзнаваното. <br/>
Подсъзнанието започва да се бунтува срещу съзнанието - и не знаеш кой си. <br/>
 <br/>
Юнг казва:
„Докато не направиш несъзнаваното съзнавано, то ще управлява живота ти - и ще го наричаш съдба.“


