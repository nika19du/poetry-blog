---
title: "Близо...Магрит"
date: 2025-06-06
categories: [размисъл]
tags: [размисъл, съзерцание]
layout: single
author_profile: true
---

<div class="text-center">

  <img src="{{ site.baseurl }}/assets/images/magrit.jpg" style="max-width: 90%; border-radius: 10px; margin: 1.5em;" alt="Магрит">

</div>

<div class="poem">

Случвало ли ви се е да гледате изкуство и да си кажете:
"Толкова е просто, мога и аз".
А после да осъзнаете, че точно тази простота е най-трудното нещо?
Не изпълнението. А самата идея.

Гледах тази картина -
двама души, толкова близо,
а между тях - нещо.
Близо, но сякаш никога не докосват истински.
Сякаш има нещо между вас.
Плат - плах. Тишина.
Стена, невидима за другите, но осезаема за тях.

И се сетих.
За онова усещане, което не мога да облека в обяснение.
За нишка, която никога не се разгърна,
но беше всичко - за няколко мига.
Нещо, което искаш да докоснеш,
но все не успяваш -
не защото го няма,
а защото не смее да се разкрие.
    „Обърка моя кръговрат, забърза целия ми свят...
    и вече този хаос в ръцете си държиш“
    - Рут Колева

Ние не се изгубихме.
Ние никога не се намерихме.
Но ти остана.
Като тази картина - без лице,
но със спомен, който не избледнява.

Някои хора срещаш веднъж.
И въпреки че ги помниш цял живот -
никога не знаеш дали те също помнят.
И не можеш да ги попиташ.
Защото между вас винаги има онзи плат.

Четох, че причината Магрит да рисува толкова често покрити лица е,
че майка му е отнела живота си.
Преди да скочи в реката,
покрила лицето си с кърпа -
може би, за да се скрие от Бога.
Когато я намерили, Магрит - още дете - я видял така.

Може би оттогава се опитва да нарисува всичко,
което никога не е могъл да разбере.
</div>
<div style="text-align: center;">
  <iframe width="50%" height="30"
    src="https://www.youtube.com/embed/rf9Qiz17UJY?si=5FO9Ba_hpjtuSyU4"
    frameborder="0"
    allowfullscreen>
  </iframe>
</div>
<br>