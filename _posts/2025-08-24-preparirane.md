---
title: "Вътрешно препариране"
date: 2025-08-24
categories: [поезия, вътрешни монолози]
tags: [сърце, романтизъм]
layout: single
author_profile: true
---

<div class="poem3">

Като се затвори, <br/>
отключи в мен писането -<br/>
вече е минало <br/>
вечно отзвучало.<br/>
<br/>
Очакваното е без значение<br/>
при случилото се неразположение.<br/>
Запомнено - прозряно<br/>
преглъщам презрението<br/>
в призива на спомена.<br/>
<br/>
 <br/>
Какво е определено?<br/>
Как ще ме определиш?<br/>
Щом аз първа не се възприемам. <br/>
Мнението е второстепенно <br/>
или дори последно.<br/>
 <br/>

Първо е Азът.<br/>
Показваш твоя Аз, <br/>
а останалото е -<br/>
кой как те понася:<br/>
дали приема,<br/>
или петнисто отнема.<br/>
<br/>
Понякога не искам да се разминавам<br/>
с който и да е.<br/>
Като агорафобия от самите хора.<br/>
Тревога ме прекрачва <br/>
Пресичам<br/>
колкото да отмине<br/>
незнайно накъде.<br/>
<br/>
Стегнато е съзнанието ми.<br/>
Отвличането му в мир го отпуска.<br/>
Как да го подобря, <br/>
щом не мога да го подменя? <br/>
Допускам наранявания, <br/>
а уж се плаша лесно.<br/>
<br/>
Като малка имах висулка <br/>
с препарирано морско конче.<br/>
Пораснах и символиката ме преобърна.<br/>
 <br/>
Препарирам се отвътре,<br/>
сама от себе си.

<hr/>
</div>