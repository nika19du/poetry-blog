---
title: "Нощни терзания 12.06"
date: 2025-06-12
categories: [поезия]
tags: [лично, емоции, връзка, тъга, метафора]
layout: single
author_profile: true
---

Не е за четене. <br/>
А за усещане. <br/>
Писането не ми беше избор. <br/>
 <br/>
Думите не са инструменти. <br/>
Те са жива тъкан. <br/>
Давам им тежест - <br/>
до самонараняване. <br/>
 <br/>
Бушуват. <br/>
Натискат бутони. <br/>
Провокират. <br/>
 <br/>
Боли - не от самата дума, а от тона. <br/>
От подсмивката. <br/>
 <br/>
Сценарият вече е готов. <br/>
А аз - без право <br/>
да спра прожекцията. <br/>
 <br/>
Говоря, за да оцелея. <br/>
А понякога... <br/>
дори не мога да го изрека. <br/>
 <br/>
Болни ми писания. <br/>
Изречени - ме връщат в сърцевината на раната. <br/>
Линч от възприятия. <br/>
Кукла в ръцете <br/>
на невидим кукловод. <br/>
 <br/>
Най-много боли, <br/>
когато трябва да го призная. <br/>
Да се смаля... <br/>
преди егото да ме смаже. <br/>
Или то да се смири - <br/>
и да ме пусне да бъда. <br/>
 <br/>
И тогава остава мантрата: <br/>
по-тиха от водата, <br/>
по-ниска от тревата. <br/>
Мълча - <br/>
не защото няма какво да кажа, <br/>
а защото казаното <br/>
би било прекалено. <br/>
 <br/>
(слушах „Невидимо дете“ - PIF, може би и оттам) <br/>

<hr/>

Нощта не пита. <br/>
Само отваря. <br/>
И всичко, което съм крила през деня, <br/>
се разлива и размива в няколко стиха. <br/>
 <br/>
Търся смисъла. <br/>
Писането - опитомява. <br/>
Нощните терзания са агонични. <br/>
Чак ми се иска - лоботомия. <br/>
Но вместо тишина <br/>
получавам дара на недоизказаното. <br/>
 <br/>
<hr/>

Никога няма да бъде както преди. <br/>
Дори собствената сянка <br/>
се променя с времето. <br/>

А мен лесно ме плаши - <br/>
когато нещо познато <br/>
внезапно стане чуждо. <br/>

Дори ако е само отражение. <br/>
Дори ако си само ти. <br/>
